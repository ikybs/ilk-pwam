# İlk PWA'm

Güncel hava durumunu takip etmek amacıyla geliştirilen bu basit kod deposu, Dr. İlker Kayabaş tarafından verilen İlerici Web Uygulamaları (PWA) dersinde kullanılmak üzere hazırlanmıştır.

Günümüzde mobil ve masaüstü uygulamalar geliştirmek için genel olarak üç farklı yaklaşımdan söz edilebilir: PWA, hibrit ve native.

Doğrudan web üzerinde oluşturulan ve yayınlanan ilerici web uygulamaları (PWA - Progressive Web Application), mobil ve masaüstü cihazlara kurulabilen uygulamalara benzer bir kullanıcı deneyimi sağlar. Klasik web uygulamalarından farklı olarak daha hızlı ve güvenilirdir. PWA'ları native uygulamalar gibi cihazlara kurabilir, offline çalıştırabilir ve belli seviyede donanımsal özelliklere erişim sağlayabilirsiniz.

İleri web uygulamaları (PWA) geliştirme süreçlerine odaklanan bu ders kapsamında sizlerle birlikte basit bir hava durumu uygulamasını adım adım PWA'ya dönüştüreceğiz. Dersi tamamladığınızda,

- Bir web uygulaması manifestosu oluşturabilecek,
- Web uygulamalarınızda çevrimdışı kullanım deneyimi sağlayabilecek,
- Ve web uygulamalarınızda kurulum deneyimi sunabileceksiniz.

# Dark Sky API Anahtarı

Uygulama kapsamındaki canlı hava durumu verileri <https://darksky.net/dev>'ten alınmaktadır. Ticari olmayan projeler için ücretsizdir. Dark Sky'dan güncel hava durumu verilerini alabilmek için bir API anahtarı oluşturmanız gerekir.

**Not:** Uygulamayı Dark Sky olmadan da kullanabilirsiniz. Bu durumda uygulama, uydurma veriler üretecektir.
